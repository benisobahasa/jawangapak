Ratno   Kun kadingaren ko ugumbaih dewek
Nyong arep ngumbah kucing no
Ora salah kuwe Kun kucing koh de kumbah Ratno bingung karo mlongo
Iya no soale kucinge nyong akeh tumane
Lah ya bisa mati kucingmu Kun
Ora lah wong tangggane nyong wingi kaya kuwe kucinge ya ora papa Kalem bae no ora usah kewatir
Bar mbayar Rikun bali arep ngumbah kucing
Ngesuke Rikun tuku rokok neng warunge Ratno
Kun kepriwe kucinge ko Apa ora mati
Genah mati koh no
Lah kuwe Tek omongi ora nggugu si ko lha kucing dikumbah
karo deterjen si nggo ngapa mbok ana obat tuma uhare Ratno sungune modod
Kucinge nyog mati udu kenang deterjene no
Lah sih kenang ngapa kun
Tek peres keseron koh no
Esuk   arep mangkat ngalas Karto pethukan karo Rijo
Kadingaren temen esih esuk wis mlaku-mlaku karo kethek kucel
Ooo dasar wong merem sing tek tuntun kiye jenenge wedhus udu kethek
Lah nyong ora takon rika koh Sing tek takoni pancen weduse
Oooooh awas mengko tek balese ujare Rijo karo nggrundel
Bali sekang ngalas wong loro pethukan maning
Ijig ijig Rijo ngentut mak 
Karto pecucuan
Kunyuk Ngentut sembarangan Karto nganti arep semaput saking bacine
Siki nyong arep takon karo rika ya
Ngentut kuwe apik apa ora
Ya genah ora apik lah karo nutupi cungur saking mambune
Lha mulane tek buang wong anu ora apik
Lha misale apik kepriwe
Lha mulane ko tek bageni si
dasar wedhus wedhus karo mutah-mutah saking bacine mambu entut
nyong ketekan dayoh batir lawas sing wis suwe pisan ora tau
ketemujaaaan senenge pol nganti deweke crita pengalaman lan kedadeane
kanca gemiyen sing padha manggon lan netep neng kampung
Ana bae
critane sing paling akeh sekang critane batire nyong yakuwe rata   padha
kepengine urip sing kepenak ningen moh nglakoni proses urip sing
anadadi intine ya padha kepengin sugih sing cepetkira   kaya kuwe lah
Lha nek wis nduweni pikiran kaya kuwe berati wis ora nduweni pikiran sing
waras alias pikiran sing ora becik uga pikiran cupetsalah sijine ya
sing arep tek critakaken nyong neng kene
Nyebut bae jenenge Kang
Lingga    jeneng reka   lho ya    saking wis njajal usaha apa bae ora tau
maju lan ora tau urip sing kepenak deweke banjutan njajal nggolet dalan
sing cepet yakuwe teka meng wong pinter alias dukunarane mbah Kobeng
kiye aran reka   uga lho ya maring mbah Kobeng kang Lingga nyritakaken
kekarepan lan niatekang Lingga mbukak omongmbah nyong arep njaluk
tulung kepriwe carane men nyong bisa cepet urip kepenak lan sugih
mbah Lan apa bae sarate mbah
Ora let suwe mbah Kobeng ngajek
kang Lingga meng ruangan kususneng kono kang Lingga jere de iseni
awakembuh de iseni apa nyong dewek ora ngertindean sih de isi jimat
alias barang siji kon de rumatbar kaya kuwe mbah Kobeng ngomong maring
kang Linggasiki awake ko wis ana isineningen sing ngati ati bae
yaaja kelalen amplope de sogna nduwur meja bae yakang Lingga
banjutan semaur iya mbaaaahhehehehe
Bar sekang nggone mbah
Kobeng kang Lingga pancen penguripane bisa rubah uripe satus wolung
puluh drajatapa bae kekarepane teyeng keturutan alias kelakonomongane
deweke sing ndisit ora tau de gople neng wong liyasiki bener   de gople
lan padha nurut maring deweke kabehora krasa wektu bisa mlaku rong
taunapa bae wis de duweninganti umah sing saurunge gedeg wis dadi
gedong magrong  ningen jenenge niat wiwite wis ora patia apikndilalah
salah sewijining wengi kang Lingga de jek neng kang Bedor tahlilananu
deweke ora ngerti nek jimat sing sekang mbah Kobeng bisa luntur lan
ilang nek krungu ana wong sing agi ngaji utawane maca qurandeweke milu
bae meng acara tahlilan mau
Bareng neng nggon tahlilalan kang
Lingga sing ora tau sembayang uga ora tau ngaji krungu wong padha maca
quran kang Lingga awake jere krasa panaskringet metu se gede   botor
sekang awake dewekebar kuwe kang Lingga ora sadar alias semaputneng
batir   sing agi tahlilan deweke de inumi banyu putihora let suwe kang
Lingga eling lan menyat tanginingen bar eling kang Lingga krasa ana
sing sejen sekang awake dewek
Bar kedadean kaya kuwe penguripane
kang Lingga uga rubah satus wolung puluh drajatsing biasane usahane
gampang siki molaih angel lan seretsing saurunge wong   padha percaya
meng deweke siki malah ora percaya babar blaskang Lingga molaih
bingungusahane kang Lingga moalaih mudun lan ujunge malah usaha sing
ana bangkrut kabehnganti banda sing ana ludes kabehlan siki kang
Lingga wis urip kaya wektu saurunge maninguripe susah lan pas  an
Sekang crita neng nduwur bisa kanggo pengeling eling awake nyong deweklan bener pisan jere wejangane kakine nyong gemiyen
Wong urip mau kudu panarimaapa bae lan pira bae sing wis neng awake dewek
kudu de tampa dan de syukuri kanthi rasa ikhlasing atiolih ndeleng
nduwur ningen kudu ndeleng uga meng ngingsorolih ndeleng ngingsor
ningen uga kudu ndeleng meng nduwur jere kaya numpak onthel kudu imbang
kiwe tengene men ora njungkeluga nek nduweni kekarepan kudu njikot
dalan sing apik lan bener ora perlu dalan cepet nek ora dadi berkah ora
perlu sugih nek kur sugih banda dunya sing olih sekang dalan sing ora
benerdadi balik maning meng awale sing penting niat apikdalane
apikinsya Allah kasile dadi apik uga
Semono bae critane nyong ya sejen wektu tek sambung karo crita liyane
Kupat de siram santen
Angger nyong lepat njaluk ngapunten
Pancen urip neng alam ndunya kuwe
kudu gelem lan kudu bisa ngalem wong liyaningen aja ngalem sebab
nduweni kekarepan lhosebab kuwe pada bae karo ngelus   terus de
bantingbisa-bisa nglarani awak
Ningen ngaleme kudu maring hal sing apik lan ana manfangate nggo deweke maring ngarepe
Dina kiye nyong wis mbuktikaken
Ceritane kaya kiye
Dina kiye nyong mlaku karo sekretaris kantorneng dalan critane nyong gendu  
rasa ngalem dewekenyong ngomongmba sing akehwong kuwe angger
jabatane wis duwur sing akeh mesti dadi sombongenyong wis sering
nggatekakenterus deweke njawabmoga moga nyong si aja nganti
Nyong semaur ya moga   bae malah bisa kumplit mba jere dewekekumplit apane
kuwenyong semaur maningya kumpiltlahya kumplit ayunekumplit
atinelan kumplit pengertiane
Karo ngguyu   deweke semaurya
nyong si kepengin sing kumplit kaya kuwelan moga   baebar kuwe deweke
terus takonkencot apa ora pak
Lha kata kata sing tek tunggu tunggu
metujere ibarat Rinitik asu de gitikagi kencot de tawani mangannyong
reka reka apa ko kencot sih deweke njawabtela nyong kencot pisan koh
Nyong reka   ngomongya wis nyong tek mbatiri bae yako bae sing mangan lah
angger kaya kuwe ya nyong mohpokoke rika kudu milu manganakhire nyong
ngomongya wis lahmayuh tek batiri mangan karo sekalian tek batiri
ngunyah
bar mlebu meng restoranepanganane seafoodnyong dadi tambah ngilere
Akhire nyong dina kiye mangan panganan seafood gratisjane nyong ya ngetokaken
dompet arep mbayarningen malah ora olih mbayardadi nyong sing akhire
de traktir neng sekretaris
Kuwe mau ya gara   nyong ngalem deweke
Mulane nyong ngomong nek ngalem wong liya kuwe perlu
Sugeng liren ngopi sedulur   kabeh
Moga   tetep semangat lan lancar sekabehane
PLAJARAN BIOLOGI
Saino Neng iring ngendi dununge Jantung
Mboten ngertos Pak
GURU   kesuh   Metu bae nganah
Metu sedhela njutan mlebu maning
Pak teng njawi nggih mboten enten Jantung
nguntal kapur
NGGARAP PR
Kenangapa telat
Kula nembe kemawon kecopetan Bu
Lha Ko kepriwe Ora papa mbokan
Pangestunipun mboten napa-napa Bu
Apane sing ilang
Buku PR Kula Bu
ngeplok setip
KELALEN PLAJARAN
Sapa sing kemutan plajaran minggu wingi
amleng
Saino Ko kemutan
Mpun lah Bu ingkang sampun nggih ampun dipun enget-enget malih
nglethaki bolpoin
NURUN
Saino aja nurun
Mboten Pak
Lha njutan miki lingak-linguk meng Karsih ngapa
Niki soal-soalipun koh ketingalipun sami Pak Dados kula namung badhe nyocogaken jawabanipun mawon
ngrikiti blabag
Ya wis sapa sing teyeng njawab olih bali
Saino mbalangna tas liwat jendhela
Sapa sing miki mbalangna tas meng njaba
Ihiiirr Inyong olih bali
mamah-mamah taplak
UDUD
No Ko lha ujarkua udud bae lhooo
Kenangapa si angger udud bae
Apa enggane ora wedi mati
Ora usah bingung inyong sangu REK ikih Ari mati ya gari desumed maning koh
ngrikiti sandhal
WULANGANE RAMANE
Saino sewise 7 pira
8 9 10 Bu
Pinter Sapa sing ngajari
Nggih ramane Kula Bu
Njutan sewise 10 apa jajal
Jack Queen King Bu
nyokot garisan
RAMANE WANTI-WANTI
Saino pendheken ari UAN sing siki Ko kosi gagal maning wis ora usah wawuh kambi Ramane
Sebubare UAN
Saino kepriwe kasile UAN
Ngapura rika kuwe sapa ya
nguntal mbako
Critane si Sekretaris olih hadiah Ulang Taun sing wujude PENA sekang Boss-e Kanggo nembung  matur nuwun meng Boss-e si Sekretaris kirim SMS
Nalika SMS kuwe kekirim si Boss agi neng kakus lan HP-ne ngglethak neng pipir TV Cilakane sing mbukak lan maca SMS kuwe malah bojone si Boss
Rampung si Boss metu sekang kakus weruh bojone agi maca sms neng HP-ne dheweke sing mau deglethakna neng pipir TV dadine takon   Anu SMS sekang sapa si Bu
Raine mbrambang merga kesuh gibyag pisan sing Wadon marani njutan PLAKKK PLAKKK Si Boss nampa tampongan neng pipine kosi ping pindho sekang bojone
Kambi bingung si Boss takon   Lho… Ana apa si Bu Ora nana barat ora nana udan koh ijig-ijig jengkel njutan nampong inyong deneng
Luh dleweran neng pipine sing wadon nylonongna HP Nyah kiye waca dhewek kambi dhoso gole ngomong
Bubar maca isine sms si Boss sekal nabok bathuk njutan nggembor   Alha biyuuuung
GEDHUBRAAAGG
Si Boss njimprak kaget kosi tiba kejengkang ngathang athang
Neng Minggu esuk sing terang Saino nunggang montor momong anak lanange sing aran Jebeng agepan meng alun-alun Gole nunggang montor si Saino ora helm-an ningen blangkonan
Agi kepenak-kepenake nunggang montor liwat gili sing gemleser ijig ijig si Saino decegat kambi PULISI sing esuk kuwe pancen agi nganakna cegatan
Sugeng enjing Pak
Enjing ugi Pak
Pak kenangapa deneng mpean ora nganggo helm Mbokan wis ngerti praturane wong nunggang montor kuwe wajib nganggo helm
ora wedi babar pisan Oh ayakuwe ya Pak Ningen inyong mbokan wis blangkonan
Ningen praturane kudu nganggo helm ora kena sing liyane
Blakan bae inyong ora setuju kambi praturan kuwe Pak
Lho deneng si
Siki nyong agepan takon helm kambi blangkon kuwat mendi jajal
sampean kepriwe si Ya cetha kuat helm lhaaa Mulane njutan dewajibna helm an
Pak Pulisi ya salah
Kepriwe si
Kiyeh njukut helm e pak Pulisi Jajal kiye agep tek banting meng aspalan butul sepira kekuatane
BRAKKK
Helm e pak Pulisi sekal pecah malah sigar dadi loro
Kuweh Pecah mbokan Pak
ndongong
Siki gari blangkone inyong sing tek banting meng aspalan Pak
TAPLUKKK
Blangkone si Saino wutuh ora bodhol semendhing-mendhinga mung mandan belok kena lebuh neng aspalan
Kuweeeh Iya mbokan
GEDHUBRAAAGG
Pulisine sekal tiba kelumah kejengkang kosi ngathang ngathang
Nembe baen launching pesawat anyar jenenge   Bralink Air   sing banget-banget fanatik kedaerahan Pas arep penerbangan pramugarine aweh instruksi kaya kiye   Dulur-dulur penumpang dela maning kapal mabur arep mabur Sadurunge nyong karo pramugrari liyane agep nidokna carane ngadepi keadaan darurat Klambi plembungan ana nang slesepan ngisor jok dienggo dong kapal mabur mandeg nang duwur segara  
  Carane njukut klambi sekang slesepan terus dienggo tarik taline ben klambine mlembung sangkane rika ora pada klelep nang segara Ati-ati aja dibeset mengko klambi plembungane modol-modol terus sampeyan bisa modar Selang karet didamu ben lampune kerlip-kerlip dadi bisa dideleng sekang kadohan Klambi kuwe aja dicolong utawa digawa balik angger konangan bisa ditempiling rika  
  Motor mabur kaya kiye ana nem lawange loro nang ngarep loro nang sewiwi terus loro maning nang mburi Angger pesawat kurang hawa nggo ambekan mengko metu dewek masker oksigen sekang loteng Angger masker mecotot gagiyan dienggo ambekan kaya biasane bae aja ngos-ngosan marakna liyane pada wedi Semene pengumuman sekang enyong angger pan maca majalah apa Koran kuwe ana nang slesepan jok ngarepe rika kabeh Angger agep mutah nganggo plastik nang ngisor jok Aja janji mutah koprat-kaprit njijeni temenan inyong sing repot ndadak ngresiki ana apa  
  Angger pan nguyuh jumblenge nang mburi Aja nguyuh karo udud kapan konangan diuyuhi sisan Aja ngising disit ya nek mabur mbokan taine nibane ndase wong-wong sing nang pasar Nek kebelet banget ya sabar ndisit nang bandara bae ya mengko nek mudun Aja nguyuh nang jumbleng ngarep kae jumblenge wong sugih  
Wis lahcangkeme teol moga-moga slamet waras bregas bisa mudun maning Kaya kuwe bae ya suwun Oh iya njaluk pangapurane ya mbokan ana sing nggawa mendoan utawa ondol tulung aku njaluk saanane inyong ngelih banget awit mau urung mbadog Klilan
Sore kuwe Kang Kaswad aruh-aruh meng bojone yakuwe Yu Warsih
Sih Ujarkua bokonge Ko lha siki tambah amba bae kaya kompor gas
De-omong kayakuwe Yu Warsih jane kesuh Ningen mung dependhem neng njero ati
Nalika wengine kang Kaswad nglirihi Yu Warsih mangsude agepan aseng  kembul  Kambi ngedhepna matane kang Kaswad ngomong   Warsih manjuh lhaaa
Kaya wong ora duwe tanggungan alon bae Yu Warsih gole semaur   Demadan ngirit aja boros si ngapa Kang Wong tekade mung agepan ngenget sosis cilik be koh… Ndadak agepan nganggo kompor gas
GEDHUBRAAAGG
Kang Kaswad sekal njimprak kaget kosi tiba kejengkang ngathang-ngathang…
crita neng ndhuwur ngemu piwulang Aja sokan ngenyek meng wong liya apamaning meng bojone dhewek
Critane Rikun takon meng Rijo Jo jere PAPELING arep nganakna acara HBH lan santunan anak yatim neng Purbalingga ya
Rijo semaur iya Kun kuwe acara rutin tahunan PAPELING lan tahun kiye jere rencanane acara arep de anakaken neng kecamatan Bukateja
Lha bagus kuwe Jo nyong milu bungah kecamatane nyong dadi tuan rumah acara kuweningen kepriwe ya nyong urung milu dadi anggota lan kur milu ngrameni neng facebook group PAPELING thokapa nyong olih milu lan olih partisipasi kanggo acara kuwe jo
Rijo semauroooooalaaaaah kun kunwong arep milu partisipasi koh nunggu dadi anggota disitwong arep mbantu kuwe ora kemudu mlebu dadi anggota kunsing penting niat ikhlas mbantuapa maning kuwe acarane santunan anak yatim lan awake dewek mesti peduli maring anak yatim
Ooooohhh kaya kuwe ya Jotek kira kur anggota tetep thok sing olih mbantu
Rijo nyauriya ora Kun kiye kanggo sapa baesing anggota tetep kudu mbantu lan sing udu anggota tetep ya nek krasa peduli maring kotane dewek kudu peduli Kunapa maning sing arep de santuni kuwe bocah   yatim sekang daeraeh dewekdadi nek udu awake dewek sapa maning lan nek ora siki kapan maning dadi aja nunggu sugih mbeke ngamal Kunmengko malah ora sugih   terus gawe amale kapan
Oooooo iya Jo kesuwun pisan karo pituturelan nek arep mbantu kanggo acara kuwe carane kepriwe Jo
Rijo njelasakencarane gampang Kun kan PAPELING wis duwe nomer rekening kiye nomer kanggo sedulur   sing arep mbantu kanggo acara HBH lan santunan anak yatim BANK JATENG nama Paguyuban Perantau Purbalingga lan nomer rekening liyane bisa maring nomereng rekening panitia
Siiiiip Jo pokoke senajan nyong urung nggabung dadi angggota resmi papeling nyong arep milu mbantu lan milu nyuksesaken acarane dewek Jo
Haaaaaaa lha kuwe mbeke siiiiip Kun pokoke kiye acarane dewek dadi mayuh de ramekaken lan de suksesaken bareng bareng
POKOKE TIKET SURGA MAYUH SAPA SING KEPENGIN
Biasane angger inyong ngrungu tembang banyumasan biasane ane tuture   Ana maning modele Wong Purbalingga najan tua tapi orang kurang reka   angger ning kene tek gawe judul Ana Maning Modele wong Papeling unggal minggu mesti ana tandange
  Apa iya kang Eno   jere mbekayu Tiwen
  Tela iya koh Yu Tiwen   Semaure kang Eno
  Lha kepriwe sih      Yu Tiwen penasaran
  Dina Minggu wingi kae Ketum e PAPELING kosi geleng-geleng   Semaure Kang Eno
  Geleng-geleng anu kepriwe anu sirahe mumet apa lagi wirid    Yu Tiwen tambah penasaran
  Lha ora geleng-geleng kepriwe korwil PAPELING kuwe ana sanga minggu wingi tanggal 15 September   013 saking semangate wong PAPELING ana papat korwil sing nganakna kegiatan   Kang Eno mulai nyrocos
Korwil Bekasi-Cikarang utawa BECIK Touring maring Curug Cigentis bareng-bareng kayane malah ana wong 38 sing teka terus Korwil Jakarta Timur ya nganakna kumpulan  lan Silaturahmi Korwil Jakarta Utara   Jakut   tanding futsal karo Korwil Jakarta Barat   JakBar     Kang Eno Ngromed
  Lha Ya ora papa mbok kang malah dadi semanger kegiatane modele beda-beda lan suasanane ya rupa-rupa tapi sing penting mbok Guyube Rukune ya kang   Sing penting kan kegiatane positip Angger guyub rukun karo kegiatan positip kan tambah semanger lan dideleng wong ya marakna seneng pokoke mengini lah   Mbekayu Tiwen lewih nyrocos
  Iya Yu bener rika deneng pinter ya rika    Kang Eno ngalem
Rika ngalem ana karepe apa    semaure Yu Tiwen
  Ya hora lah Yu inyong kan ngomong sebener-benere kadingaren rika pinter apa wis mangan sekolahan     Kang Eno Takon
  Lha rika maning ngalem tapi ngelemna lah Wis lah  mayuh bali dhisit arep ngromed ning dalan sangkane bisa ndopok lewih mbleketaket   Yu Tiwen pamit maring Kang Eno
  Ya mangga Yu sing ngati-ati yah angger tiba ya menyat dhewek   semaure kang Eno
Kiye ana tanda-tandane nek rikane wong Purbalingga nek ana siji utawa lewih tanda-tanda kiye ana neng awake rika berarti ya rikane mesti asli wong Purbalingga utawa turunane wong Purbalingga 
Jajal hayo pada didheleng bareng
Wong Purbalingga biasane  
Rokoke  Klembak Menjan 
Angger mudik Purbalingga numpake bis Sinar Jaya
Angger mudik sekang Jakarta sing digoleti sroto tempe bungkel utawa mendoan
lan buntil
Nek bar mudik trus mangkat maring nJakarta maning sing digawa lanthing karo
kripik mino Lly
Sore-sore bojone gipyak nyiapna kopi Limpung utawa cimplung
Angger esuk weruh tanggane liwat nggawa pacul tetep bae takon   Rika arep
maring ngalas apa kang     
Biyunge ming pasar mesti nggawa olih-olih ciwel karo grontol utawa gethuk
Angger Esuk-esuk mruput tangi turu sing digramaki HP nggoleti ndelengi Facebook
Group Papeling
Esuk-esuk senengane mlaku-mlaku nggolet srabi utawa mendoan anget
Angger ngerti kancane nglomboni terus njawab   Alaaa…mitro…mitro…  
Nek ana dayoh suguhane badheg gethuk limpung utawa cimplung
Plesirane maring Owabong utawa Guwa Lawa sangune lonthong kr mendoan
Angger pacaran senenge ming gua lawa nggolet sing sepi sih
Ngarani Purbalingga jere  Braling City 
Pahlawan kebanggaane Jendral Sudirman
Plester umahe kotor coretan bekas nggo dolanan dam-daman karo sunda manda
Angger listrike mati jere  listrike anjlog 
Tanggal nom becere maring Toko ABC
Nang mobil utawa motore mesti ana tulisane   PAPELING   utawa   BOCAH
PURBALINGGA  
Bemper Motor utawa Mobil mburi gambare kudi utawa bawor
Angger arep bada becere ming Pasar Segamas
Angger arep janjian mesti milih nang alun-alun
Angger sampeyan krasa cocog karo salah siji sing nang nduwur kuwe bisa dicurigai nek sampeyan wong Purbalingga utawa turunane
Jenengan bocah jaman siki langka sing ala Najan neng ndesa anake wong tani banget ya jenengane ora bakal ndesani Siki kayane langka sing njenengi anake nganggo jeneng   Sadem Painem Paiman Sipon Parno Misrun utama Parman 

Pokoke bocah jaman siki nek jenenge ora basa Arab yang kaya jenengan Artis utawa lakon nang Sinetron
Aku tau kandhahan karo guru SD tanggaku nang nggunung kana nang buku absen siki jenengane maen kabeh Sing ala ya jenengane gurune malah hehehehehe…
Najan bocahe ireng akeh belange klambine klewus gaweane indel utawa repek ya jenenge bisa bae Dinda Dewi Sarah lly Kiye kayane mendem sinetron

Ora nana sing salah Merga Jjeneng bocah kuwe dongane wong tuwa Ya sapa ngerti anake bisa dadi ayu utawa sugih kaya artis Dinda Kanya dewi

Eh tapi njenengi bocah aja asal njenengi Wingi pas agi guyon karo mas Kashirin ngomong kaya kiye Contone jeneng Dita kuwe apik jeneng Leny ya ngotani nek Raffya manggua kaya artis sinetron Raffy Ahmad
Para sedulurkiye ana Bedean Guyonan ya kanggo update postingan blog Paguyuban Perantau Purbalingga kiyeWong nyatane wis sue banget ra update postingan heheeeDe mulai baen ya bedeane sedulur…Mau esuk ceritane nyong wong teluan mlebu meng warung arep ngopi bareng
Tekan njero warung nyong karo batire langsung mesen kopikopine dadi pas gorengan mendoane mateng

Karo nginum kopi lawuh medange mendoan angetkaro nyigit lombok cengispas
agi pada mangan mendoan nyong ngomong maring batirkungonoh mangan
sepuasesing penting aja MALU NGAJI ya          

Batirku takonapa kuwe MALU NGAJI masnyong ngomonglha wong takon koh semaure takon uga sih       Ya jajal de bede disitnganti bingung batirku ngomongya wis
nyong bacin lahakhire nyong ngomongMALU NGAJI ya Mangan Telu Ngakune
Sijihahahaha

Eeeeeee bar kuwe gantian batire nyong aweh bedean meng nyongdeweke njikot lombok cacaeh telupada dawane lan pada gedenedeweke banjutan nata lombok mau mbentuk SEGITIGA SAMA SISI utawane segitelu pada bae sisinebar kuwe batire nyong terus aweh pitakonan

Pitakonane kaya kiye  
Kepriwe carane sekang bentuk SEGITIGA SAMA SISI bisa derubah dadi SEGITIGA SAMA KAKI
Monggo de tunggu jawabane bedean kiye
Wengi kiye wengi terakhir ning tahun   011kanggo hadiah special ning akhir tahunkiye inyong  Darmanto   arep mublikna salah sijine Makan khas PurbalinggaTulisan kiye salah siji karya tulisan kang Arjuna ireng sing due cita-cita mulia gawe cerita ngapak karo latar belakang tema cerita seputar masyarakatpanganan lan keseharian warga purbalingga

Ning tulisan  kiye sengaja nulis nganggo bahasa ngapaksalah sijine ya kanggo nguri-uri bahasane dhewekSedurunge kanggo para sedulur mbok menawa ana tulisan utawa kata-kata ana sing ora tepat utawa salahsedurunge njalok ngapurane baen ya…

Ya wis dimulai baen ya cerita ngapak sing njukut salah siji panganan khas Purbalingga sing di arani ning wong-wong   Buntil  

Mungkin nang wong lia katon anehtapi nang wong Purbalingga kuwe wis ora gumun maningyaah   

BUNTIL kuwe salah siji panganan khas wong purbalingga…
bali sekang sawah sing di golet nang ngisor saji ya mesti    yuung endi buntile kye     
Mbekayu SIWAS wis lumayan suwe dodolan buntil neng pasar subuh TOYAREKA 
nyatane mbekayu siwas nerusna alm biyunge goli dodolan buntil
Nahhora tau-taune BUNTILE mbekayu siwas mandan ASAIN    anu kenangapa jajal mayuh tiliki ceritane
Mbekayu siwas dodolan buntil esuk-esuk gasik nang pasar subuh toyareka
langganane akeh unggal esuk di rubungi wong akeh pada tuku buntile
ora kur dodolan buntil tok mendoan ba wanbrontak lan lia-liane
Kaki daro i untune ompongcokan nglomboni polaeh akeh tapi belan banget maring BUNTILE mbekayu siwas esuk-esuk gasik kaki dado i ngengkeg tuku buntil

Kaki    yuubiasa buntile kuwe rong buntel mendoane siji bawane  loro  
siwas   terus apa maning       
kaki   uwis kuwe bae  nggo nyarap putuku kae samijan garep mangkat sekolah koh pira yuu         
siwas   5000 bae…  
kaki   yuu deneng si buntile rika mandan ASIN wingi nyong tuku     
siwas    masa sii     karo mandan maras
kaki   iya temenan lah malah tek buang kae wingi  
siwas   alaaahhh jaaannn   karo rai pucet maras mbok dagangane ora laku maning
kaki    dadi nyong siki njalik imbuh kuwe buntile  
siwas   iyaaiyaa kiye  
esuk ke pindo kaki Daro i tuku maning genah nyatane wis dadi klangenane
Kaki    yuu piwe si rika goli dodolan     
siwas    nang ngapa si         
kaki    asin…buntile rika asin pisan     
siwas   lah kuwe tah ilate rika sing konslet      karo mandan ngotot
kaki   sehh…seh ko aja penjorangan karo wong tua was     

siwas    genah rika tok  sing wadul buntile nyong asin liane pada ora koh     
kaki    laahh anu rika bae sing kepengin duwe anak maning   kaki Daro i karo ngleweh
siwas   ora lah…   bae wis cukup  
kaki   ya wis kuwe di buntel maning BUNTILE    bae imbuih yaa wingi tek buang kae nggo mpan meri  
siwas  laahh jan iyaa iyaa kye tek imbuih sebuntel  
Kaki Daroi nang jero ati   LUMAYAN OLIH IMBUH MANING WONG BUNTIL ENAKE ORA ERAM KOH  
MAYUH PADA DIWACA NGANTI RAMPUNG YA  
Ari wong si langka sing kaya inyong angger wong kaya inyong kabeh ya jenenge dudu inyong…heuheuy telahh kohh
Angger kaki peang kuwe wong sing apa-apa ngerti tur pengalaman apa bae
Diro alias peang… heuheuy… angger ndeleng jenengan ngarep tah kaya jenengane wong intelek Diro Peang tukang bebek…eheukeheukeheuk
Kuwe sing jenengane wong priyayi ya duwe jenengane wong umum ya duwe… jalaran apa nyong duwe jenengan priyayi…   nyong tau ngalami dadi ABRI huwaduuuhhh… iya nyong tau dadi ABRI
Nyong kelingan… jaman taun-taun sing wis kepungkur kota Purbalingga kuwe kelebon landa-landa sekang luar negeri sing arep njajah negara kita Rakyat saben dina pegaweane mung mlayu-mlayu thok… inyong ya melu mlayu melu ngungsi neng desa… terus nyong mikir ketimbang nyong saben dina pegaweane mung mlayu-mlayu thok… mending nyong ndaftar dadi tentara…huwaduhhh… temnean nyong ndaftar dadi tentara
Nalika semono nek ora salah kuwe dinane dina minggu kuwe ana landa-landa teka maring desa…uwong-wong pada mlayu kabeh… dasar anu wis biasa angger ana landa teka mesti mlayu maras mbokan dicekel  ditangkap   Kancaku mlayu kabeh wong se desa mlayu kabeh… inyong tansah tengak-tenguk dewekan ketungkul olah-olah  masak  
Kancaku wong wadon nini-nini wis tua kuwe ngomong
Nini-nini     peang…     sambil bisik-bisik  
Peang      ana apa si…       dengan suara lirih  
Nini-nini     landane selote pErek…  
Peang      haaaahhhh… lah nyong si kepriwe kiye mboke mlayuu bae apa    
Nini-nini     katooon mesti de tembak  
Peang      lah si kepriwe kiye… mangkane angger kecekel landa ditangkep biasane degawa kota terus de tapeni  
Nini-nini     deneng de tapeni…        
Peang     ehhh de pateni…  
Nini-nini     alalala wong ngomong de pateni bae de tapeni  
Peang     lahh nyong si kudu kepriwe kiye mboke      takon karo maras  
Terus nini-nini kuwe mau mikir golet keselametane inyong Jaman semono kuwe ora nini-nini ora kaki-kaki ora bocah gede cilik kabehh berjuang mempertahankan negara kita suapaya ora dejajah maning ding landa reh ning wis kepengin merdeka Terus nini-nini kuwe ngomong
Nini-nini     peang… mlebu karung bae…     prentah karo krisik    
Peang      haaahhhh…               bingung karo mikir  
Nini-nini     mlebu karung     prentah karo ngecungna karung beras  
Peang      iyaaa…  
Temenan terus nyong mlebu karung sing isine beras gari setengah karung terus nyong delebokna karung blebeekk… terus dijiret sreettt… ayem pikiranku nyong ora bakal ketemu landa maning
Terus tek rungok-rungokna ana suara mobil ngengngengngeng mandeg greeeggg… pas neng ngarep umah sing tek enggoni nyong karo nini-nini kuwe mau tanpo capa landa-landa kuwe mlebu maring umah sing tek enggoni nyong tek rungokna pating croet…pating croet
Tanpo capa beras-beras sing neng karung di angkuti diunggah-unggahna maring trek Terus nyong sejerone karung mikir karo maras banget   slametslamet   pikiranku pancen njaluk waras slamet
Beras diunggah-unggahna trek… nyong keri dewek…terus nyong de junjung pas deangkat nyong matane pecicil kaya kuwe terus nyong de balangna maring trek gedubraaaggg… nyong ya pecicilngeuukkk kaya kuwe
Terus mobile mangkat ngengngengngeng… nalika mbil lagi jalan nyong nang sejeroning karung terus mikir   lahhh ya wis mati urip ya karo beras mati ya idep-idep nggo tawuring negara urip ya sing tek golet  
Tak rungok-rungokna selote adoh tekan kota ndean ngkana-kanane wong buktine mandeg greeeeggg… terus supire medun
Tak rungokna supire mlebu toko nawakna beras… terus nyong pikirane   lahh kye tah nyong de tawakna kiye jelas de tawakna kiye tah  
Temenan supire ngomong maring sing duwe toko terus babahe sing duwe toko kuwe metu terus takon
Babah     ohhh ada apa yaaa    
Supir      bah mau beli beras       supire nawakna beras  
Babah     oh ya bolehh… coba lihat     babahe kepengin weruh berase  
Terus supire prentah meng kancane kon ngeduna beras sing neng trek sekang ndilalah karung sing de turunna karung sing tugelan sing setugel beras setugel inyong terus nyong de gigalna gedubraggg… nyong ya terus pecicil ngeeuukk… kaya kuwe Terus babahe ngomong
  coba lihat   nyata terus karunge de bukak terus tangane babahe ngrogoh sluduukk kaya kuwe… nyong kecemek lambene… heleuhhelehh maraaaass banget nyong yakin babahe terus ngomong
Babah     lho kok ini berasnya kinel-kinel…    
Supir      ohh mungkin itu ada tikusnya…mungkin ada tikusnya  
Nyong malah ndarani tikus terus tangane babahe ngrogoh maning pas tangane babahe ngrogoh… nyonh kecemek rambute…heuleuh… nyong ora tahan terus nyong mlumpat sekang karung jligraaaang… babahe kaget   berase mlayuuuu… berase mlayuuuu…   
Wis pokoke ora urus butuhe inyong slamet Nalika lagi mlayu mepeng-mepeng… wong nyong mlayune kambi merem ora ngerti ana bakul sroto tembe metu sekang umah nyong nabrak bakul sroto… grumbyaaaang… sepikul wutah kabehhh… iya
Terus nyong slamet bisa bali maring desa slamet nganti seprene nganti negarane merdeka ora ana penjajahan maning
Lah kuwe keluh kesahe wong neng alam perjuangan bareng wis aman merdeka ora nana penjajah… terus nyong mbojo keluargahan nganti tekan saiki
Ya wis lahh ya sedulur ceritane tekan ngeneh disit… ngko delanjut maning
Jawa Ngapak yang Bikin Ngakak
  Mbok ngomonge ngapak wae tho…lucuu…  
  Halah…kaya ngerti nek nyong ngomong ngapak…digeguyu thok lah…rika wis madang rung   Nyong kencot kie…  

Hahahhahahahha…seketika tawa membahana di ruang HIMA…
Dulu saat pertama kali menjejakkan kaki di kampus sering orang salah mengira asal-usul saya Banyak yang tak menyangka kalau saya orang Banyumas asli sli   Mungkin karena logat bicara yang tak terlalu ngapak tapi bukan karena dibuat-buat apalagi malu dengan ke-ngapak-an saya

Di rumah saya memang berkomunikasi dengan jawa ngapak tapi di lingkungan rumah yang notabene orang Jawa penduduknya sebagian berkomunikasi dengan jawa ngapak  Karena terbiasa dengan lingkungan bahasa jawa ngapak inilah barangkali yang membuat logat bicara saya  ngapak

Banyak sekali teman-teman yang berasal dari daerah penutur logat ngapak   Cilacap Banyumas Purwokerto Banjarnegara Purbalingga Tegal Brebes Slawi dan sekitarnya   merasa sedikit canggung dan malu ketika berhadapan atau berada di lingkungan penutur jawa bandhekan   istilah untuk bahasa jawa wetanan yang sering dianggap lebih halus   Bahasa jawa logat ngapak sering dianggap sebagai bahasa wong ndeso dan membuat orang mesam mesem alias senyam senyum ketika mendengarnya

Persis seperti saat kita mendengar Parto Patrio atau Cici Tegal bertutur Perbedaan antara logat ngapak dan bandhekan terlihat sekali pada penuturan kata-kata yang berakhiran dengan huruf  k  Jika dalam ngapak mengucapkan salak maka terdengar mantap sekali  k -nya Berbeda jika dalam bandhekan huruf  k  dalam kata salak sedikit lesap   tidak sejelas seperti pengucapan dalam logat ngapak    Perbedaan lain jawa ngapak lebih  jujur  mengucapkan sebuah kata Maksudnya begini misal kata ana   artinya ada   dibaca  ono  dalam logat bandhekan sedangkan dalam logat ngapak tetap diucapkan  ana 

Jika yang lainnya malu-malu dengan ke-ngapak-an mereka saya justru sering pamer ngapak di depan teman-teman yang notabene berasal dari Yogya Kendal Semarang Solo dan lainnya yang merupakan penutur jawa bandhekan Meski menurut mereka logat saya tak terlalu ngapak tapi justru teman-teman saya saat itu seneng bener kalau saya in action dengan bahasa ngapak

  Gawe mumetku ilang ngrungokne kowe ngomong mbanyumasan…hahahhahahaha…  
Seorang teman yang berasal dari Kendal malah sampai  kursus  bahasa ngapak ke saya buat obat stres akibat rumus-rumus Kalkulus yang njlimet katanya

  Kencot ki opo    
  Kencot ya ngelih luwe alias lapar alias hungry  
  Lah nek nyong    
  Inyong ya aku saya udu monyong loh ya…  
  hahahhahhahha  
  nek budin    
  Budin ki pohung alias tela alias singkong  
  Ohhhh…   manggut-manggut dia sambil mencatat di bukunya berbagai kosakata dalam jawa ngapak…
  Ra takon rika artine opo    
  Lha memang rika kui opodudu jeneng wong    
Hahahhahahhahaha   gantian saya yang ngakak  
  Huss…rika kui kowe kamu you…  
  Ohlah…apik men tiwas tak kiro jeneng wong…  
Hahahahhahahhahahhaha
Jawa ngapak memang sering bikin ngakak Ayo kita ngapak  
Hidup ngapak………
Aku arep cerita sejarah putri Ayu Limbasari… Ceritane kaya kiye…

Neng daerah Karesidenan Banyumas sebelah lor yakuwe Purbalingga Ana legenda Putri ayu limbasari asale sekang desa limbasariceritane jaman gemiyen neng daerah kue ana wit-witan ya kue wit Klemba wujude wit kue cilik anane neng duwur lan nempel maring wit gedelan buahe rasane legi

Makane akeh wong sing mangan buah kue dadi krasa legi anger mangan panganan liane juga legi rasa llegine buah klembadadine daerah kue di jenengi desa Limbasari paduan antarane buah Klemba lan sari Neng desa limbasari ana keluarga cilik sing dueni keturunan Radenkeluarga kue due anak wadon sing Ayu Rupane lan dueni sedulur lanang angkatbocah wadon kue di jenengi Sari

Seliane ayu Sari nduweni kepribadian sing mulia Kerjaane Sari saben dina dadi petani dadine kehidupane sederhana bangetlan kabar Sari wonge ayu nyebar tekan ngendi-ngendi dadine akeh wong nom-nom sing krungu lan teka nglamar Sari Krungu sari akeh sing nglamarsedulur lanang angkat dadi cemburu lan jengkel

Saking jengkele dulur lanang angkat sarisari di kon aja nemoni wong sing arep nglamar sari Sikape sedulur lanang angkate sari nggawe bingung sari lan akeh pitakonanapa sing di karepna sedulur lanang angkat sari maring sari

Ben dina akeh perubahan sikape sedulur lanang sari maring Sari ana rasa tresna critane lah akhire si sari tambah penasaran maring dulur lanang kue apamaning pas ana wong sing nglamar sari deweke kesel lan jengkele keliwatanakhire si sari sue-sue ngerti nek dulur lanang angkate deweke seneng karo sari

Pas rama biyunge sari ora ning ngumah ceritane sedulur lanange sari ngomong lan ngetokna isi atine sing mbarang gemiyen di pendem yakuwe rasa demen utawa tresna maring sariKrungu kaya kueSari langsung raine abang ireng lan pucet

Apamaning sedulur lanange ngancem angger sari nampa lamaran sekang wong lia jere sari arep di pateniLangsung sari mlayu maring kamar njur nangis nggembor-nggembor karo mikir apa ya arep nampa lamaran sekang wong lanang sing wis di anggep adi lanange dhewek

Pas dina liane esuk-esuk sari nyeluk Rama Biyunge sing lagi ning mburi umahkebeneran dulur lanange pas ora ning ngumahterus sari cerita karo Rama Biyunge masalah sedulur lanang mau seneng karo sari lan jere arep ngancam mateni sari angger ora gelem nampa lamarane dulur lanang mau

Mangkane sari njaluk tulung karo wongtuane kon mateni sari Sari nglakoni kaya kue karena ora gelem nglarani ati adine mau mergane ora nerima cintane adine Karuan wong tuane Bar krungu kaya kue wong tuane sari setuju karo penjaluke sarikaro atine melas lan ora tega karo sari wongtuane sari mau ngubur sari urip-urip

Sari ngomong karo wong tuane   Angger benang sing neng duwur esih gerak-gerak kue berarti aku esih urip sebalike angger benang sing neng duwur wis ora gerak berarti aku mati   kue omongane sari Ngrungokna omongane sari Rama Biyunge sari langsung nangis lan sedih

Wis pirang dina ora ketemu sari sedulur lanange sari panic lan bingungmbatine ngomong apa sari lunga ninggalna umah karo penasaran adi lanange sari takon karo wong tuane sari Adi lanange sari ndesek takon lan maksa karo wong tuane sari yen sebenere sari maring ngendi

Akhire wongtuane sari cerita kedadian mau masalah sari pas adine sari ora ning ngumahahire adine sari merasa bersalah atas kedadian mau

Kaya kue cerita gadis ayu sing rela korban deweke demi wong lialan kuburane sari siki esih ana ning desa limbasari lan terjaga kanthi apik

Makane nganti siki akeh gadis limbasari sing ayu-ayu kanggo bukti nek ana ceritane PUTRI AYU LIMBASARI
Ngomong ngomong medangdadi kemutan karo tanggane nyong gyeh Kang Mbekayu Sedulur kabeh…Kaki Samiran…hwaha…ha…ha…
anu panas panas agi medang teh anget…mambune tah wangi pisan kang…tapi lha genah anu panas panas medang teh…anget…ya kemringet…

Nah…kon ora patia panas gyeh…wedange nyambi didamoni disebul…sebul kaya Kaki Dukun…kon mandan adem ndean…terus disruput……  srupuuuuutt seger pisan  …
lhah…kye putune ndelengna bae gyeh Kang…anu esih umur 4 taun lah…ya rasa ingin taune gedhe pisan…weruh Kakine nginum teh koh karo disebul sebul…aya kiye takone gyeh…
Putu     KiKakine…    
Kaki Samiran     Apa lupKulup…panas panas ngganggu bae kakine agi medang…  
jebule Kaki Samiran kuwe nyambi ndelengi mahasiswi sing agi pada ngumbaih nang kos  an ngarep umaeh kae lhoh…ngumbaih kutang…ngumbaih cawet…lah jen sexy   pisan…mulane sih anteng…
Putu     Nyong arep takon Ki…  
Kaki Samiran     takon apa    
Putu     perasaan nyong duwe kanca…kakine kancaku lha langka sing ala kaya rika Ki… mulane nyong ala ya gara gara rika mesti gyeh…rika mawi ala sih lah  
Kaki Samiran     HWeihkurang ajar ko ya karo wong tua…anake sapa sih ko    
Putu     ya anake anake rika lah…  
Kaki Samiran     hwoooh dasar bocah kurang ajardiwaraih ramane ko yah…tek penthungi ramane ngko  
Putu     hwaha…ha…ha…emosssi…  …sabar…sabar Kisabar…sing aso aja ngegas…anu wis tua…mengko jantunge rika kumat malah…nyong anu arep takon serius gyeh…  
Kaki Samiran     ya takon appaaaaaa    
Putu     deneng sih rika nek nginum gelase didamoni…disebul sebul aya kuwe kaya mbah dukun bae Ki    
Kaki Samiran     Ya kon mandan adem…apa nggane panas panas kon diuyub bae…    
Putu     owh aya kuwe yah…  
mandeg dipit kang…kye putune meneng meneng mlebu njero gyeh…anu agi ngapa yah…kayong mbukaki kulkas…alalalalah meh bae tiba keh…mbukak freezer…
Kakine ya anteng pisa guweh guli ndelengi mahasiswi   pada kutangan thok…karo ngiler maning…
Putu     jajal wedange tak wei es lah…toli adem…dadi ra didamoni maning…melasi nyong karo Kakine…wis guli ambekan setengah setengah…ditambaih ndamoni wedang maning…     ngomong nang njero ati gyeh putune  
plung…plung…es e dilebokna siji-siji…Kakine ra sadar gyeh nek wedange dileboni es…anu agi menikmati pemandangan sih ya
putune ndelengna bae…istilaeh wong gawe skripsi kuweh topike
didelengnaa bae kuwe Kakine…  eheheh…mulai disruput gyeh wedange…ana penarueh pa ora gyeh    Sang Putu ngomong nang njero ati  
   buell…buel…srupuuuut……     Kakine medang …  
Putu     Lho…lho…lho…Ki…  
Kaki Samiran     Apa    
Putu     deneng esih didamoni guweh wedange…mbok wis tak tambaih es ya wis adem…    
Kakine bingung rep njawab apa gyeh…mau jere panas didamoni kon adem…siki meneng   ditambaih es batu nang putune…ehhh…esih didamoni…
dijawab bae nang Kakine anu bocah cilik ikih…
Kaki Samiran     Kon tambah adem…  
kentekan akal gyeh Kaki Samiran duh jan kasus maning…
mulane sedulur…nek medang kuwe aja nyambi karo sing ora…ora
Kanggo mulai cerita kiye inyong ndueni cerita nyata sing kedadian ning jaman mbiyen
Pada jaman mbiyen ning salah sijine Rt ning desakumeh warga se Rt mati kabeh gara-garane mangan bongkrekGara-gara kedadian mau kuwe sekiye tanah sing maune nggo panggonan umahtekan siki dadi kosong langka umaheora ana wong sing wani gawe umah ning konoJare pada wedi dadine tanah kuwe siki kur didadikna kebonanTanah kuwe siki di kenale Kebon Gunungsebab pancen posisine mandan dhuwur

Sedulur mangkane aja pada mangani bongkrek yamerga enake piraha ora tapi bahayane medeni lan siki ning pemerintah ya wis dilarang nggaweni bongkrek

Semono bae ya inyong ngoli ceritambok ana bahasa sing salah inyong njaluk ngapurane bae
Para sedulur kie sekelumit asal usul desaku   desa Selakambang Kec Kaligondang Kab Purbalingga
 
Selakambang yaiku salah sewijining desa sing ana nang kecamatan kaligondang kabupaten purbalingga jawa tengah
Asal muasal diarani desa selakambang mergo ana watu sing gede banget sing jumeneng ning salah sijining kali sing ana nang selakambang
Menurut ceritane para sesepuh selakambang jaman gemiyen watu iku jarene kemambang / ngapung senduwuring banyu kali lebak watu iku duwure sekitar 15 meter diameter sekitar kurang lewihe sekitar   00 meter selo iku artine watu  lah nek kambang iku artine kemambang dadi asal mula desa iku diaranai selakambang mergo ana watu sing kemamabang nang tengah kali
Posisi watu kambang saiki diputeri kali lebak lan sebelaeh ana makam wong suci
 
Selakambang termasuk desa paling luas sekeamatan kaligondang sedesa ana 4 kadus dusun beji dusun banteng dusun jambu dusun gembrungan salah sawijine tokoh selakambang sing sekti mandraguna sing mbabarna anane desa selakambang sing paring asmo Eyang Purwa Suci waktu iku sekitar tahun 1700 utawa 1800 masehi menurut ceritane para sesepuh selakambang gemiyen Eyang purwa suci perang tanding karo pendekar saka desa sebelah    pagerandong   sing arane Ki Ageng menggala singkat cerita eyang purwa suci olehe perang karo ki ageng menggala ana ning sekitar kali perek perbatasan desa ki ageng menggala kalah anggone perang tanding karo eyang purwa suci ki ageng menggala seda ketaman keris pusakane eyang purwa suci tempat perang tanding nganti matine kiageng menggala saiki diarani kali menggala sing saiki mlebu wiliyah desa selakamabang
Karo nunggu up date ter anyar sing kayane arep mbritakna semangere lan antusiase keluarga besar Paguyuban Perantau Purbalingga sing agi ngrampungna rencana sing wis de kepengine kawit mbiyen ya kuwe ndadikna Paguyuban kiye dadi yayasankiye ana berita sekang daerahe dewek seputar minat masyarakat Purbalingga dadi Kades

Para sedulur mesti ning wulan-wulan iki akeh sing pada mudhik merga pada esih melu nyoblos ning pemilihan kades ning desa kelairane dewekiya mbok lur…
Nahjajal wis pada ngerti apa urung ya nek saiki minat wong wadon ning daerah Purbalingga terutawa sekang Kalangan Ibu Rumah Tangga kepengin dadi kades jebulane wis mulai akeh
Sing jenenge menungsa neng endi paraneora lanang ora wadonora tua ora
nomora bujang ora prawanora duda ora randa jere kudu nduweni rasa
katresnanlan katresnan mau wujude ya werna wernaana tresna maring
bojotresna maring anaktresna maring tangga teparotresna maring
pacartresna maring pakaryanuga rasa tresna maring Paguyubanuga ana
sing tresna maring selingkuhanhehehehe   angger sing kiye aja nganti
ya Sapa bae sing wis nduweni katresnan mesti ora bakal abot
kon nglakoni apa baesoale sing adoh krasa pereksing maune kecing dadi
waninelan sing biasa krasa abot dadi krasa enteng mergani nduwe rasa
tresna utawa seneng
Rasa katresnan utawa rasa seneng mau kudu de
pupuk lan de uri-urising penting ora salah gole ndelah rasa katresnan
mauangger salah ndelaeh biasane cok bisa dadi masalahapa maning angger
sing de tresnani bojone wongbisa-bisa malah perang dunia ketelusemono uga
rasa tresna maring Paguyubane dewekkuwe wis kudu de pupuk lan de uri-uri
aja nganti ilang
Sebab angger rasa tresna maring Paguyubane
dewek wis bisa nempel neng atimesti kon ngapa bae gelem lan ora krasa
abotkon mbayar iuran wulanan mayuhkon ngrewangi angger ana acara
mayuhapa maning kon majukaken bareng-barengwis mesti githir pisan ora nganti
de prentah
Mulane mayuh kanggo sedulur-sedulur ku kabeh pada
mbiasakaken lan nguri uri budaya katresnan mauaja nganti nglakonine
krasa abot lan kepaksasoale angger kepaksa mesti ora enakebisa-bisa malah
dadi ganjelan neng ngatilan akhire malah mundur alon-alon karo mlakune
dhimik-dhimik
Pokoke mayuh tetep guyubtetep rukunbareng   mbangun lan majukaken Paguyubane dewekya kiye Paguyuban Perantau Purbalingga
Klilan


